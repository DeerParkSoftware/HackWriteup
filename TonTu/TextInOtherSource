https://zh.m.wikisource.org/zh/%E5%AD%AB%E5%AD%90%E5%85%B5%E6%B3%95

始計第一	
孫子曰：兵者，國之大事，死生之地，存亡之道，不可不察也。故經之以五事，校之以計，而索其情：一曰道，二曰天，三曰地，四曰将，五曰法。

道者，令民與上同意，可與之死，可與之生，而不畏危也。天者，陰陽、寒暑、時制也。地者，遠近、險易、廣狹、死生也。將者，智、信、仁、勇、嚴也。法者，曲制、官道、主用也。凡此五者，將莫不聞，知之者勝，不知者不勝。故校之以計而索其情，曰：主孰有道？將孰有能？天地孰得？法令孰行？兵眾孰強？士卒孰練？賞罰孰明？吾以此知勝負矣。

將聽吾計，用之必勝，留之；將不聽吾計，用之必敗，去之。計利以聽，乃為之勢，以佐其外。勢者，因利而制權也。兵者，詭道也。故能而示之不能，用而示之不用，近而示之遠，遠而示之近。利而誘之，亂而取之，實而備之，強而避之，怒而撓之，卑而驕之，佚而勞之，親而離之。出其不意，攻其無備。此兵家之勝，不可先傳也。

夫未戰而廟算勝者，得算多也；未戰而廟算不勝者，得算少也。多算勝，少算不勝，而況於無算乎？吾以此觀之，勝負見矣。


作戰第二	
孫子曰：凡用兵之法，馳車千駟，革車千乘，帶甲十萬，千里饋糧，則內外之費，賓客之用，膠漆之材，車甲之奉，日費千金，然後十萬之師舉矣。其用戰也貴速勝，久則鈍兵挫銳，攻城則力屈，久暴師則國用不足。夫鈍兵挫銳，屈力殫貨，則諸侯乘其弊而起，雖有智者，不能善其後矣。故兵聞拙速，未睹巧之久也。夫兵久而國利者，未之有也。故不盡知用兵之害者，則不能盡知用兵之利也。

善用兵者，役不再籍，糧不三載；取用於國，因糧於敵，故軍食可足也。

國之貧於師者遠輸，遠輸則百姓貧；近師者貴賣，貴賣則百姓財竭，財竭則急於丘役。力屈財殫，中原內虛於家。百姓之費，十去其七；公家之費，破車罷馬，甲胄矢弩，戟楯蔽櫓，丘牛大車，十去其六。

故智將務食於敵，食敵一鍾，當吾二十鍾；萁稈一石，當吾二十石。

故殺敵者，怒也；取敵之利者，貨也。故車戰，得車十乘以上，賞其先得者，而更其旌旗。車雜而乘之，卒善而養之，是謂勝敵而益強。

故兵貴勝，不貴久。故知兵之將，民之司命，國家安危之主也。


謀攻第三	
孫子曰：凡用兵之法，全國為上，破國次之；全軍為上，破軍次之；全旅為上，破旅次之；全卒為上，破卒次之；全伍為上，破伍次之。是故百戰百勝，非善之善者也；不戰而屈人之兵，善之善者也。

故上兵伐謀，其次伐交，其次伐兵，其下攻城。攻城之法，為不得已。修櫓轒轀，具器械，三月而後成；距闉，又三月而後已。將不勝其忿，而蟻附之，殺士卒三分之一，而城不拔者，此攻之災也。

故善用兵者，屈人之兵而非戰也，拔人之城而非攻也，毀人之國而非久也，必以全爭於天下，故兵不頓而利可全，此謀攻之法也。

故用兵之法，十則圍之，五則攻之，倍則分之，敵則能戰之，少則能守之，不若則能避之。故小敵之堅，大敵之擒也。

夫將者，國之輔也。輔周則國必強，輔隙則國必弱。

故君之所以患於軍者三：不知軍之不可以進而謂之進，不知軍之不可以退而謂之退，是為縻軍；不知三軍之事，而同三軍之政，則軍士惑矣；不知三軍之權，而同三軍之任，則軍士疑矣。三軍既惑且疑，則諸侯之難至矣，是謂亂軍引勝。

故知勝有五：知可以戰與不可以戰者勝，識衆寡之用者勝，上下同欲者勝，以虞待不虞者勝，將能而君不御者勝。此五者，知勝之道也。

故曰：知彼知己，百戰不殆；不知彼而知己，一勝一負；不知彼不知己，每戰必殆。


軍形第四	
孫子曰：昔之善戰者，先為不可勝，以待敵之可勝。不可勝在己，可勝在敵。故善戰者，能為不可勝，不能使敵之必可勝。故曰：勝可知，而不可為。

不可勝者，守也；可勝者，攻也。守則有餘，攻則不足。善守者，藏於九地之下；善攻者，動於九天之上，故能自保而全勝也。

見勝不過衆人之所知，非善之善者也；戰勝而天下曰善，非善之善者也。故舉秋毫不為多力，見日月不為明目，聞雷霆不為聰耳。

古之所謂善戰者，勝於易勝者也。故善戰者之勝也，無智名，無勇功。故其戰勝不忒。不忒者，其所措必勝，勝已敗者也。故善戰者，立於不敗之地，而不失敵之敗也。是故勝兵先勝而後求戰，敗兵先戰而後求勝。善用兵者，修道而保法，故能為勝敗之政。

兵法：一曰度，二曰量，三曰數，四曰稱，五曰勝。地生度，度生量，量生數，數生稱，稱生勝。故勝兵若以鎰稱銖，敗兵若以銖稱鎰。勝者之戰民也，若決積水於千仞之溪者，形也。


兵勢第五	
孫子曰：凡治衆如治寡，分數是也；鬥衆如鬥寡，形名是也；三軍之衆，可使必受敵而無敗者，奇正是也；兵之所加，如以碫投卵者，虛實是也。

凡戰者，以正合，以奇勝。故善出奇者，無窮如天地，不竭如江海。終而復始，日月是也。死而復生，四時是也。聲不過五，五聲之變，不可勝聽也；色不過五，五色之變，不可勝觀也；味不過五，五味之變，不可勝嘗也；戰勢不過奇正，奇正之變，不可勝窮也。奇正相生，如循環之無端，孰能窮之哉？

激水之疾，至於漂石者，勢也；鷙鳥之疾，至於毀折者，節也。故善戰者，其勢險，其節短。勢如彍弩，節如發機。

紛紛紜紜，鬥亂而不可亂也；渾渾沌沌，形圓而不可敗也。亂生於治，怯生於勇，弱生於強。治亂，數也；勇怯，勢也；強弱，形也。

故善動敵者，形之，敵必從之；予之，敵必取之。以利動之，以卒待之。

故善戰者，求之於勢，不責於人，故能擇人而任勢。任勢者，其戰人也，如轉木石。木石之性，安則靜，危則動，方則止，圓則行。故善戰人之勢，如轉圓石於千仞之山者，勢也。


虛實第六	
孫子曰：凡先處戰地而待敵者佚，後處戰地而趨戰者勞。故善戰者，致人而不致於人。

能使敵自至者，利之也；能使敵不得至者，害之也。故敵佚能勞之，飽能饑之，安能動之。出其所不趨，趨其所不意。

行千里而不勞者，行於無人之地也。攻而必取者，攻其所不守也；守而必固者，守其所不攻也。故善攻者，敵不知其所守；善守者，敵不知其所攻。微乎微乎！至于無形；神乎神乎！至于無聲，故能為敵之司命。

進而不可禦者，沖其虛也；退而不可追者，速而不可及也。故我欲戰，敵雖高壘深溝，不得不與我戰者，攻其所必救也；我不欲戰，雖畫地而守之，敵不得與我戰者，乖其所之也。

故形人而我無形，則我專而敵分。我專為一，敵分為十，是以十攻其一也，則我衆而敵寡。能以衆擊寡者，則吾之所與戰者，約矣。吾所與戰之地不可知，不可知，則敵所備者多，敵所備者多，則吾之所與戰者寡矣。故備前則後寡，備後則前寡，備左則右寡，備右則左寡，無所不備，則無所不寡。寡者，備人者也；衆者，使人備己者也。

故知戰之地，知戰之日，則可千里而會戰；不知戰之地，不知戰之日，則左不能救右，右不能救左，前不能救後，後不能救前，而況遠者數十里，近者數里乎！以吾度之，越人之兵雖多，亦奚益於勝敗哉！故曰：勝可擅也。敵雖衆，可使無鬪。

故策之而知得失之計，作之而知動靜之理，形之而知死生之地，角之而知有餘不足之處。故形兵之極，至於無形。無形，則深間不能窺，智者不能謀。因形而措勝於衆，衆不能知。人皆知我所以勝之形，而莫知吾所以制勝之形。故其戰勝不復，而應形於無窮。

夫兵形象水，水之行，避高而趨下；兵之勝，避實而擊虛。水因地而制行，兵因敵而制勝。故兵無成勢，無恒形，能因敵變化而取勝者，謂之神。故五行無常勝，四時無常位，日有短長，月有死生。


軍爭第七	
孫子曰：凡用兵之法，將受命於君，合軍聚衆，交和而舍，莫難於軍爭。軍爭之難者，以迂為直，以患為利。故迂其途，而誘之以利，後人發，先人至，此知迂直之計者也。

故軍爭為利，軍爭為危。舉軍而爭利，則不及；委軍而爭利，則輜重捐。是故卷甲而趨，日夜不處，倍道兼行，百里而爭利，則擒三軍將，勁者先，疲者後，其法十一而至；五十里而爭利，則蹶上軍將，其法半至；三十里而爭利，則三分之二至。是故軍無輜重則亡，無糧食則亡，無委積則亡。故不知諸侯之謀者，不能豫交；不知山林、險阻、沮澤之形者，不能行軍；不用鄉導者，不能得地利。

故兵以詐立，以利動，以分合為變者也。故其疾如風，其徐如林，侵掠如火，不動如山，難知如陰，動如雷震。掠鄉分衆，廓地分利，懸權而動。先知迂直之計者勝，此軍爭之法也。

《軍政》曰：「言不相聞，故為金鼓；視不相見，故為旌旗。」夫金鼓旌旗者，所以一民之耳目也。民既專一，則勇者不得獨進，怯者不得獨退，此用衆之法也。故夜戰多金鼓，晝戰多旌旗，所以變人之耳目也。

三軍可奪氣，將軍可奪心。是故朝氣銳，晝氣惰，暮氣歸。故善用兵者，避其銳氣，擊其惰歸，此治氣者也；以治待亂，以靜待嘩，此治心者也；以近待遠，以佚待勞，以飽待饑，此治力者也；無邀正正之旗，無擊堂堂之陣，此治變者也。

故用兵之法，高陵勿向，背丘勿逆，佯北勿從，銳卒勿攻，餌兵勿食，歸師勿遏，圍師必闕，窮寇勿迫，此用兵之法也。


九變第八	
孫子曰：凡用兵之法，將受命於君，合軍聚眾。圮地無舍，衢地合交，絕地無留，圍地則謀，死地則戰。途有所不由，軍有所不擊，城有所不攻，地有所不爭，君命有所不受。故將通於九變之利者，知用兵矣；將不通於九變之利，雖知地形，不能得地之利矣；治兵不知九變之術，雖知地利，不能得人之用矣。

是故智者之慮，必雜於利害，雜於利而務可信也，雜於害而患可解也。是故屈諸侯者以害，役諸侯者以業，趨諸侯者以利。

故用兵之法，無恃其不來，恃吾有以待之；無恃其不攻，恃吾有所不可攻也。

故將有五危︰必死，可殺也﹔必生，可虜也﹔忿速，可侮也﹔廉潔，可辱也﹔愛民，可煩也。凡此五者，將之過也，用兵之災也。覆軍殺將，必以五危，不可不察也。


行軍第九	
孫子曰：凡處軍相敵，絕山依谷，視生處高，戰隆無登，此處山之軍也。絕水必遠水，客絕水而來，勿迎之于水內，令半渡而擊之，利；欲戰者，無附于水而迎客，視生處高，無迎水流，此處水上之軍也。絕斥澤，惟亟去無留，若交軍於斥澤之中，必依水草，而背衆樹，此處斥澤之軍也。平陸處易，而右背高，前死後生，此處平陸之軍也。凡此四軍之利，黃帝之所以勝四帝也。

凡軍好高而惡下，貴陽而賤陰，養生而處實，軍無百疾，是謂必勝。丘陵堤防，必處其陽，而右背之，此兵之利，地之助也。上雨，水沫至，欲涉者，待其定也。

凡地有絕澗，遇天井、天牢、天羅、天陷、天隙，必亟去之，勿近也。吾遠之，敵近之；吾迎之，敵背之。軍旁有險阻、潢井、葭葦、林木、蘙薈者，必謹覆索之，此伏奸之所處也。

敵近而靜者，恃其險也；遠而挑戰者，欲人之進也；其所居易者，利也；衆樹動者，來也；衆草多障者，疑也；鳥起者，伏也；獸駭者，覆也；塵高而銳者，車來也；卑而廣者，徒來也；散而條達者，樵采也；少而往來者，營軍也；辭卑而益備者，進也；辭強而進驅者，退也；輕車先出，居其側者，陣也；無約而請和者，謀也；奔走而陳兵者，期也；半進半退者，誘也；杖而立者，饑也；汲而先飲者，渴也；見利而不進者，勞也；鳥集者，虛也；夜呼者，恐也；軍擾者，將不重也；旌旗動者，亂也；吏怒者，倦也；粟馬肉食，軍無懸缻，而不返其舍者，窮寇也；諄諄翕翕，徐與人言者，失衆也；數賞者，窘也；數罰者，困也；先暴而後畏其衆者，不精之至也；來委謝者，欲休息也。兵怒而相迎，久而不合，又不相去，必謹察之。

故兵非貴益多也，惟無武進，足以併力、料敵、取人而已。夫惟無慮而易敵者，必擒於人。

卒未親附而罰之，則不服，不服則難用也。卒已親附而罰不行，則不可用也。故合之以文，齊之以武，是謂必取。令素行以教其民，則民服；令素不行以教其民，則民不服。令素行者，與衆相得也。


地形第十	
孫子曰：凡地形有通者、有掛者、有支者、有隘者、有險者、有遠者。我可以往，彼可以來，曰通。通形者，先居高陽，利糧道，以戰則利。可以往，難以返，曰掛。掛形者，敵無備，出而勝之；敵若有備，出而不勝，難以返，不利。我出而不利，彼出而不利，曰支。支形者，敵雖利我，我無出也，引而去之，令敵半出而擊之，利。隘形者，我先居之，必盈之以待敵。若敵先居之，盈而勿從，不盈而從之。險形者，我先居之，必居高陽以待敵；若敵先居之，引而去之，勿從也。遠形者，勢均，難以挑戰，戰而不利。凡此六者，地之道也，將之至任，不可不察也。

故兵有走者、有弛者、有陷者、有崩者、有亂者、有北者。凡此六者，非天之災，將之過也。夫勢均，以一擊十，曰走；卒强吏弱，曰弛；吏强卒弱，曰陷；大吏怒而不服，遇敵懟而自戰，將不知其能，曰崩；將弱不嚴，教道不明，吏卒無常，陳兵縱橫，曰亂；將不能料敵，以少合衆，以弱擊強，兵無選鋒，曰北。凡此六者，敗之道也，將之至任，不可不察也。

夫地形者，兵之助也。料敵制勝，計險厄遠近，上將之道也。知此而用戰者必勝，不知此而用戰者必敗。故戰道必勝，主曰無戰，必戰可也；戰道不勝，主曰必戰，無戰可也。是故進不求名，退不避罪，唯民是保，而利合於主，國之寶也。

視卒如嬰兒，故可以與之赴深溪；視卒如愛子，故可與之俱死。厚而不能使，愛而不能令，亂而不能治，譬若驕子，不可用也。

知吾卒之可以擊，而不知敵之不可擊，勝之半也；知敵之可擊，而不知吾卒之不可以擊，勝之半也；知敵之可擊，知吾卒之可以擊，而不知地形之不可以戰，勝之半也。故知兵者，動而不迷，舉而不窮。故曰：知彼知己，勝乃不殆；知天知地，勝乃可全。


九地第十一	
孫子曰：凡用兵之法，有散地，有輕地，有爭地，有交地，有衢地，有重地，有圮地，有圍地，有死地。諸侯自戰其地者，為散地；入人之地而不深者，為輕地；我得則利，彼得亦利者，為爭地；我可以往，彼可以來者，為交地；諸侯之地三屬，先至而得天下之衆者，為衢地；入人之地深，背城邑多者，為重地；山林、險阻、沮澤，凡難行之道者，為圮地；所由入者隘，所從歸者迂，彼寡可以擊吾之衆者，為圍地；疾戰則存，不疾戰則亡者，為死地。是故散地則無戰，輕地則無止，爭地則無攻，交地則無絕，衢地則合交，重地則掠，圮地則行，圍地則謀，死地則戰。

所謂古之善用兵者，能使敵人前後不相及，衆寡不相恃，貴賤不相救，上下不相收，卒離而不集，兵合而不齊。合於利而動，不合於利而止。敢問︰「敵衆整而將來，待之若何？」曰：「先奪其所愛，則聽矣。」故兵之情主速，乘人之不及，由不虞之道，攻其所不戒也。

凡為客之道，深入則專，主人不克。掠于饒野，三軍足食。謹養而勿勞，併氣積力，運兵計謀，為不可測。投之無所往，死且不北。死焉不得，士人盡力。兵士甚陷則不懼，無所往則固，深入則拘，不得已則鬥。是故其兵不修而戒，不求而得，不約而親，不令而信。禁祥去疑，至死無所之。吾士無餘財，非惡貨也；無餘命，非惡壽也。令發之日，士卒坐者涕沾襟，偃臥者淚交頤。投之無所往者，則諸、劌之勇也。

故善用兵者，譬如率然。率然者，常山之蛇也。擊其首則尾至，擊其尾則首至，擊其中則首尾俱至。敢問︰「兵可使如率然乎？」曰︰「可。夫吳人與越人相惡也，當其同舟而濟。遇風，其相救也，如左右手。」是故方馬埋輪，未足恃也；齊勇如一，政之道也；剛柔皆得，地之理也。故善用兵者，攜手若使一人，不得已也。

將軍之事，靜以幽，正以治。能愚士卒之耳目，使之無知；易其事，革其謀，使人無識；易其居，迂其途，使人不得慮。帥與之期，如登高而去其梯；帥與之深入諸侯之地，而發其機，焚舟破釜，若驅群羊。驅而往，驅而來，莫知所之。聚三軍之衆，投之於險，此謂將軍之事也。九地之變，屈伸之利，人情之理，不可不察也。

凡為客之道，深則專，淺則散。去國越境而師者，絕地也；四達者，衢地也；入深者，重地也；入淺者，輕地也；背固前隘者，圍地也；無所往者，死地也。是故散地，吾將一其志；輕地，吾將使之屬；爭地，吾將趨其後；交地，吾將謹其守；衢地，吾將固其結；重地，吾將繼其食；圮地，吾將進其途；圍地，吾將塞其闕；死地，吾將示之以不活。故兵之情：圍則禦，不得已則鬥，過則從。

是故不知諸侯之謀者，不能豫交；不知山林、險阻、沮澤之形者，不能行軍；不用鄉導者，不能得地利。四五者，不知一，非霸王之兵也。夫霸王之兵，伐大國，則其衆不得聚；威加於敵，則其交不得合。是故不爭天下之交，不養天下之權，信己之私，威加於敵，則其城可拔，其國可隳。施無法之賞，懸無政之令。犯三軍之衆，若使一人。犯之以事，勿告以言；犯之以利，勿告以害。投之亡地然後存，陷之死地然後生。夫衆陷於害，然後能為勝敗。故為兵之事，在於佯順敵之意，併敵一向，千里殺將，是謂巧能成事者也。

是故政舉之日，夷關折符，無通其使；厲於廊廟之上，以誅其事。敵人開闔，必亟入之，先其所愛，微與之期，踐墨隨敵，以決戰事。是故始如處女，敵人開戶；後如脫兔，敵不及拒。


火攻第十二	
孫子曰：凡火攻有五：一曰火人，二曰火積，三曰火輜，四曰火庫，五曰火隊。行火必有因，烟火必素具。發火有時，起火有日。時者，天之燥也。日者，月在箕、壁、翼、軫也。凡此四宿者，風起之日也。

凡火攻，必因五火之變而應之：火發於內，則早應之於外；火發而其兵靜者，待而勿攻，極其火力，可從而從之，不可從則止；火可發於外，無待於內，以時發之；火發上風，無攻下風；晝風久，夜風止。凡軍必知有五火之變，以數守之。故以火佐攻者明，以水佐攻者強。水可以絕，不可以奪。

夫戰勝攻取，而不修其功者凶，命曰「費留」。故曰：明主慮之，良將修之，非利不動，非得不用，非危不戰。主不可以怒而興師，將不可以慍而致戰。合於利而動，不合於利而止。怒可以復喜，慍可以復悅，亡國不可以復存，死者不可以復生。故明主慎之，良將警之，此安國全軍之道也。


用間第十三	
孫子曰：凡興師十萬，出征千里，百姓之費，公家之奉，日費千金，內外騷動，怠于道路，不得操事者，七十萬家。相守數年，以爭一日之勝，而愛爵祿百金，不知敵之情者，不仁之至也，非人之將也，非主之佐也，非勝之主也。故明君賢將，所以動而勝人，成功出於眾者，先知也。先知者，不可取於鬼神，不可象於事，不可驗於度，必取於人，知敵之情者也。

故用間有五：有鄉間，有內間，有反間，有死間，有生間。五間俱起，莫知其道，是謂「神紀」，人君之寶也。鄉間者，因其鄉人而用之；內間者，因其官人而用之；反間者，因其敵間而用之；死間者，為誑事於外，令吾間知之，而傳於敵間也；生間者，反報也。

故三軍之事，莫親於間，賞莫厚於間，事莫密於間，非聖智不能用間，非仁義不能使間，非微妙不能得間之實。微哉！微哉！無所不用間也。間事未發而先聞者，間與所告者皆死。

凡軍之所欲擊，城之所欲攻，人之所欲殺，必先知其守將、左右、謁者、門者、舍人之姓名，令吾間必索知之。必索敵人之間來間我者，因而利之，導而舍之，故反間可得而用也；因是而知之，故鄉間、內間可得而使也；因是而知之，故死間為誑事，可使告敵；因是而知之，故生間可使如期。五間之事，主必知之，知之必在於反間，故反間不可不厚也。

昔殷之興也，伊摯在夏；周之興也，呂牙在殷。故明君賢將，能以上智為間者，必成大功。此兵之要，三軍之所恃而動也。


答話	
「吳王謂子胥、孫武曰：『始子言郢不可入，今果何如？』二將曰：『夫戰，借勝以成其威，非常勝之道。』吳王曰：『何謂也？』二將曰：『楚之為兵，天下彊敵也。今臣與之爭鋒，十亡一存，而王入郢者，天也，臣不敢必。』吳王曰：『吾欲復擊楚，奈何而有功？』伍胥、孫武曰：『囊瓦者，貪而多過於諸侯，而唐、蔡怨之。王必伐，得唐、蔡。』」

吳王問孫武曰：「散地士卒顧家，不可與戰，則必固守不出。若敵攻我小城，掠吾田野，禁吾樵採，塞吾要道，待吾空虛而急來攻，則如之何？」武曰：「敵人深入吾都，多背城邑，士卒以軍為家，專志輕鬥。吾兵在國，安土懷生，以陣則不堅，以鬥則不勝，當集人合衆，聚穀蓄帛，保城備險，遣輕兵絶其糧道，彼挑戰不得，轉輸不至，野無所掠，三軍困餒，因而誘之，可以有功。若與野戰，則必因勢，依險設伏，無險則隱於天氣陰晦昏霧，出其不意，襲擊懈怠，可以有功。」

吳王問孫武曰：「吾至輕地，始入敵境，士卒思還，難進易退，未背險阻，三軍恐懼，大將欲進，士卒欲退，上下異心，敵守其城壘，整其車騎，或當吾前，或擊吾後，則如之何？」武曰：「軍至輕地，士卒未專，以入為務。無以戰為故，無近其名城，無由其通路，設疑徉惑，示若將去，乃選驍騎，銜枚先入，掠其牛馬六畜。三軍見得，進乃不懼。分吾良卒，密有所伏。敵人若來，擊之勿疑。若其不至，舍之而去。」

吳王問孫武曰：「爭地，敵先至，據要保利，簡兵練卒，或出或守，以備我奇，則如之何？」武曰：「爭地之法，讓之者得，爭之者失。敵得其處，慎勿攻之。引而佯走，建旗鳴鼓，趨其所愛，曳柴揚塵，惑其耳目。分吾良卒，密有所伏，敵必出救。人慾我與，人棄吾取。此爭先之道。若我先至而敵用此術，則選吾銳卒，固守其所，輕兵追之，分伏險阻。敵人還鬥，伏兵旁起，此全勝之道也。」

吳王問孫武曰：「交地，吾將絶敵，令不得來，必全吾邊城，修其所備，深絶通道，固其隘塞。若不先圖，敵人已備，彼可得來，而吾不可往，為寡又均，則如之何？」武曰：「既我不可以往彼可以來，吾分卒匿之，守而易怠，示其不能，敵人且至，設伏隱廬，出其不意，可以有功也。」

吳王問孫武曰：「衢地必先，吾道遠，發後，雖馳車驟馬，至不能先，則如之何？」武曰：「諸侯參屬，其道四通，我與敵相當，而傍有國。所謂先者，必重幣輕使，約和傍國，交親結恩，兵雖後至，為以屬矣。簡兵練卒，阻利而處，親吾軍事，實吾資糧，令吾車騎出入膽候。我有衆助，彼失其黨，諸國犄角，震鼓齊攻，敵人驚恐，莫知所當。」

吳王問孫武曰：「吾引兵深入重地，多所逾越，糧道絶塞，設欲歸還，勢不可過，欲食於敵，持兵不失，則如之何？」武曰：「凡居重地，士卒輕勇，轉輪不通，則掠以繼食。下得粟帛，皆貢於上，多者有賞，士無歸意。若欲還出，切實戒備，深溝高壘，示敵且久，敵疑通途，私除要害之道，乃令輕車銜枚而行，塵埃氣揚，以牛馬為餌。敵人若出，鳴鼓隨之，陰伏吾士，與之中期。內外相應，其敗可知。」

吳王問孫武曰：「吾入圮地，山川險阻，難從之道，行久卒勞，敵在吾前，而伏吾後，營居吾左，而守吾右，良車驍騎，要吾隘道，則如之何？」武曰：「先進輕車，去軍十裏，與敵相候。接期險阻，或分而左，或分而右，大將四觀，擇空而取，皆會中道，倦而乃止。」 吳王問孫武曰：「吾入圍地，前有強敵，後有險難，敵絶糧道，利我走勢，敵鼓噪不進，以觀吾能，則如之何？」武曰：「圍地之宜，必塞其闕，示無所往，則以軍？家，萬人同心。三軍齊力，並炊數日，無見火煙，故？毀亂寡弱之形，敵人見我，備之必輕。告勵士卒，令其奮怒。陣伏良卒，左右險阻，擊鼓而出，敵人若當，疾擊務突，前鬥後拓，左右犄角。」

又問曰：「敵在吾圍，伏而深謀，示我以利，縈我以旗，紛紛若亂，不知所之，奈何？」武曰：「千人操旌，分塞要道，輕兵進挑，陣而勿搏，交而勿去，此敗謀之法。」

又曰：「軍入敵境，敵人固壘不戰，士卒思歸，欲退且難，謂之輕地。當選驍騎伏要路，我退敵追，來則擊之也。」

吳王問孫武曰：「吾師出境，軍於敵人之地，敵人大至，圍我數重。欲突以出，四塞不通，欲勵士勵衆，使之投命潰圍，則如之何？」武曰：「深溝高壘，示衆守備，安靜勿動，以隱吾能，告令三軍，示不得已，殺牛燔車，以饗吾士，燒盡糧食，填夷井實，割發捐冠，絶去生慮，將無餘謀，士有死志，於是砥甲礪刃，並氣一力，或攻兩勞，震鼓疾噪，敵人亦懼，莫知所當，銳卒分兵，疾攻其後，此是失道而求生。故曰：困而不謀者窮，窮而不戰者亡。」吳王曰：「若我圍敵，則如之何？」武曰：「山峻谷險，難以逾越，謂之窮寇。擊之之法，伏卒隱廬，開其去道，示其走路，求生逃出，必無鬥志。因而擊之，雖衆必破。《兵法》又曰：若敵人在死地，士卒勇氣，欲擊之法，順而勿抗，陰守其利，絶其糧道，恐有奇隱而不睹，使吾弓弩俱守其所。」按︰何氏引此文，亦云「兵法曰」，則知問答之詞亦在八十二篇之內也。

吳王問孫武曰：「敵勇不懼，驕而無虞，兵眾而強，圖之奈何？」武曰：「詘而待之，以順其意，令無省覺，以益其懈怠。因敵遷移，潛伏候待，前行不瞻，後往不顧，中而擊之，雖衆可取。攻驕之道，不可爭鋒。」

吳王問孫武曰：「敵人保據山險，擅利而處之，糧食又足，挑之則不出，乘間則侵掠，為之奈何？」武曰：「分兵守要，謹備勿懈；潛探其情，密候其怠；以利誘之，禁其樵採。久無所得，自然變改；待離其固，奪其所愛。敵據險隘，我能破之也。」

孫子曰：「將者︰智也，仁也，敬也，信也，勇也，嚴也。」是故智以折敵，仁以附衆，敬以招賢，信以必賞，勇以益氣，嚴以一令。故折敵，則能合變；衆附，則思力戰；賢智集，則陰謀利；賞罰必，則士盡力；氣勇益，則兵威令自倍；威令一，則惟將所使。

《孫子占》曰：「三軍將行，其旌旗從容以向前，是為天送，必亟擊之，得其大將。三軍將行，其旌旗墊然音店若雨，是為天霑，其帥失。三軍將行，旌旗亂於上，東西南北無所主方，其軍不還。三軍將陣，雨師，是為浴師，勿用陣戰。三軍將戰，有云其上而赤，勿用陣，先陣戰者，莫復其迹。三軍方行，大風飄起於軍前，右周絶軍，其將亡；右周中，其師得糧。」

又按︰《北堂書鈔》引《孫子兵法》云︰「貴之而無驕，委之而不專，扶之而無隱，危之而不懼。故良將之動心，猶璧玉之不可污也。」《太平御覽》以為出諸葛亮《兵要》。又引《孫子兵法祕要》云︰「良將思計如飢，所以戰必勝，攻必克也。」按︰《兵法祕要》，孫子無其書。魏武有《兵法接要》一卷，或亦名為《孫子兵法接要》，猶魏武所作《兵法》，亦名為《續孫子兵法》也。《北堂書鈔》又引《孫子兵法論》云︰「非文無以平治，非武無以治亂。善用兵者，有三畧焉︰上畧伐智，中畧伐義，下畧伐勢。」按︰此亦不似孫武語，蓋後世兵多祖孫武，故作《兵法論》，即名為《孫子兵法論》也。附識於此，以備考。


http://www.xinhuanet.com/politics/2015-04/08/c_127666831.htm
不只是兵书，《孙子兵法》十大经典名句赏析
《孙子兵法》既是一部兵书，有“用兵之法，全胜为上”这样的军事谋略；也是一部优秀的文学著作，有“知彼知己，百战不殆”，“攻其无备，出其不意”这样脍炙人口的名言；还是一部指点做人做事的参考书，有“胜可知而不可为”这样的做事方法。今天古典君便择选其中最经典的十句，我们一起来品读一二。
1.兵无常势，水无常形，能因敌变化而取胜者，谓之神。

　　出自《孙子兵法·虚实篇》

　　势：方式，模式。神：超乎常人的本领。这两句大意是，用兵作战没有固定的模式，就像水没有固定不变的形态一样，能根据敌情变化而取胜的，就叫做用兵如神。

　　孙子认为，战场上形势瞬息万变，不能拘泥于某种作战的形式，正像水本无固定的形态一样，放在圆容器中它就是圆的，放在方容器中它就是方的。能够根据敌人数量的多少，装备的好坏，士气的高低，指挥员素质如何，军需供应怎样而机动灵活地采取对策，才能夺取胜利。这几句可用以说明用兵或做其他工作应审时度势，灵活机动地制订计划，不可死搬教条，墨守成规。

　　2.知可以战与不可以战者，胜。

　　出自《孙子兵法·谋攻篇》

　　这两句大意是：知道什么情况下可以打，什么情况下不可以打的将领，就能打胜仗。能审时度势，知己知彼的将领在战争中善于采用灵活机动的战术，打得赢便打，打不赢不打，不受感情支配，不盲目行动，这样自然能打胜仗。

　　3.善用兵者，避其锐气，击其惰归。

　　出自《孙子兵法·军争篇》

　　惰归：孙子把士气分为三种：朝气锐，昼气惰，暮气归。惰归是指士气疲惫衰落之师。

　　这几句大意是：善于指挥作战的将领，要避开敌人的锐气，等到敌人士气衰落、疲惫时再去攻击它。“避其锐气，击其惰归”和“避实就虚”的作战原则一样，都是说明在敌我力量相当时，可以作暂时的让步，以保持我军的锐气，使敌人疲劳沮丧，减杀其优势，待到时机成熟时，再给敌人以致命的打击。

　　4.兵者，诡道也，故能而示之不能，用而示之不用，近而示之远，远而示之近。

　　出自《孙子兵法·计篇》

　　诡：欺诈。道：学问，理论。示之：做给他看。

　　这几句大意是：战争是一种用假象来欺骗和迷惑对方的学问。所以，本来自己强大，却要伪装成弱小；本来具有战斗力，却要伪装成不堪一击；本来已逼近敌人，却要伪装成相距甚远；本来要向远处，却伪装成要向近处。(总之，处处要使敌人产生错觉)。常言道：“兵不厌诈”。战阵之间，必须施以伪装，使敌人产生错觉，作出错误判断，然后趁机对敌方进行袭击。定可获胜。由这几句派生出来的声东击西、指南打北等战术，都是以假象迷惑敌人，从而达到预期的目的。

　　5.利而诱之，乱而取之，实而备之，强而避之。

　　出自《孙子兵法·计篇》

　　实：敌人力量充实。备：防备。

　　这几句大意是：对敌人要以小利诱惑他，使他上钩；要扰乱敌人，趁机战而胜之；当敌人实力雄厚时，要防备他可能进攻自己；当敌人力量强大时，就要避其锋芒，保存实力。这几句讲用兵之道在于计谋，作者认为，“战阵之间，不厌诈伪”(见《韩非子·难一》)，因而可以小利诱之，使敌人迷惑，中计；可以扰乱其军心，破坏其给养，打乱其部署，最终打败敌人。若看到敌人实力雄厚，就应考虑到敌人可能会对自己发动进攻，应有所准备。两军对阵时，看到敌军强大，就要有所回避，不可硬拼、硬冲。此二句所谈用兵之道，在现代军事上也可作为借鉴。

　　6.攻其无备，出其不意。

　　出自《孙子兵法·计篇》

　　无备：没有准备。不意：意想不到。

　　这两句大意是：趁敌人没有防备的时候进攻，采取敌人意想不到的出击行动。对敌人作战，就应在敌人守备最薄弱的地方和敌人意想不到的时间，在对方毫无防备的情况下突然袭击，这样就能出奇制胜。古今中外有不少这样的战例，日本偷袭珍珠港的成功即为其一。现已广泛应用于其他领域中的争夺、竞赛，前者说在对方没有防备的地方或无准备的时候发动进攻；后者说采取出乎对方意料的行动致胜。

　　7.知彼知己，百战不殆；不知彼知己，一胜一负，不知彼不知己，每战必殆。

　　出自《孙子兵法·谋攻篇》。

　　彼：敌军情况。己：我军情况。殆：危险，引申为失败。

　　这两句大意是：既了解敌人的长处和短处，又了解自己的长处和短处，就能百战百胜，永远立于不败之地。这是一条闻名中外的战争原则。它科学地阐述了临战时必须了解敌我双方力量的对比，以己之长，攻敌之短；有把握便打，没有把握不打，根据敌情的变化，采取最合适的方式、最恰当的时机去攻击敌人。因此，自然每战必胜。同时，这一原则还远远超出战争范围，适用于其他一切工作。

　　8.用兵之法，十则围之，五则攻之，倍则分之，敌则能战之，少则能逃之，不若则能避之。

　　出自《孙子兵法·谋攻篇》

　　这几句大意是：用兵的原则，有十倍于敌的兵力就包围敌人，有五倍于敌的兵力就进攻敌人，有一倍于敌的兵力就要设法分散敌人，有与敌相等的兵力要设法击败敌人，兵力比敌人少就要退却，实力不如敌人就要避免决战。用兵的基本法则是根据敌我强弱的不同而采取不同的方针。在我强敌弱的情况下，应集中优势兵力，包围、进攻、消灭敌人；在敌我力量接近时，应设法分散敌人的兵力，果断地攻击敌人，将敌人击溃；在敌强我弱的情况下，则回避与敌交手，能走便走，采用机动灵活的战术。否则，或者会坐失良机，或者会冒险交战，导致战争失败。作为兵战的原则，这几句至今仍有借鉴意义。

　　9.投之亡地然后存，陷之死地然后生。

　　出自《孙子兵法·九地篇》

　　这两句大意是：把军队置于必死之地，身陷绝境，反而能转危为安。保存下来，取得胜利。这也是出奇致胜的一种方法。遇到情况危急，已无退路的险要关头，可把军队投道死亡线上，士兵如过河卒子，只能进不能退，为求得自身的生存，必须背水一战，拼死搏斗，这样反而能转败为胜。

　　10.百战百胜，非善之善者也；不战而屈人之兵，善之善者也。

　　出自《孙子兵法·谋攻》

　　这几句大意是：百战百胜固然好，但不是好中之好；不经过战争而使敌人屈服，才称得上好中之好。这段话反映了孙武战争观的一个重要内容。孙武认为，战争的目的在于“能自保而全胜”，百战百胜实难作到，即使全胜了，杀敌一万自损三千，己方也要受到很大损失，若运用谋略和外交手段取得胜利，即“不战而屈人之兵”才算上策。所以他说：“上兵伐谋，其次伐交，其次伐兵，其下攻城。”意即两国相争，最高的是斗谋略而使对方屈服，其次是通过外交斗争面取胜，再次是交战而取胜，最下者为攻城取胜。孙子的这一战略思想，很值得学习。(来源：古典书城)




http://www.chinatoday.com.cn/zw2018/bktg/202106/t20210629_800251171.html
孙子兵法与人生智慧
《孙子兵法》，中国古代经典中最智慧的书籍之一。它在讲军事、讲战争的背后是在讲智慧、讲谋略，有很多价值观具有某种共通性，是放之四海而皆准的普遍法则。如果站在《孙子兵法》的角度看人生，至少有三点是需要我们认真思考的： 

　　第一，正确把握生命的走向，不能顾此失彼。 

　　《孙子兵法》开篇便讲，“兵者，国之大事，死生之地，存亡之道，不可不察也”。这句话实际上反映了中国文化中对于战争的基本认识，中华民族是不提倡战争的，当然也不惧怕战争，不到万不得已的时候，不会轻易发动战争。 

　　当我们静下心来品这句话的时候，会有一种穿越灵魂的力量感。《孙子兵法》实际上反复告诫我们一个重要的观念，即一个国家也好，一个团队也好，一个人也好，什么时候都要分得清轻重缓急，在原则和根本问题上不能出问题，否则就会酿成大祸。 

　　其实对于人生而言，让短短的一生找到幸福才是生活的大道，脱离幸福的追求都是无益的，一切追求都是为了更好地活着，这是个根本问题。然而在越来越现实、越来越物质的社会环境中，我们都在拼命地挣钱，以至于忽视了健康、忽视了亲情、忽视了友谊、忽视了道义与担当，岂不是本末倒置。 

　　第二，人生在世，道德为大。 

　　如何取得战争的胜利，《孙子兵法》中讲了“五事”和“七计”。所谓五事：即道、天、地、将、法。所谓七计：即主孰有道、将孰有能、天地孰得、法令孰行、兵众孰强、士卒孰练、赏罚孰明。孙子认为，把这几点搞明白了，在战争中就会处于有利的地位，也最终会取得战争的胜利。 

　　无论是“五事”还是“七计”，孙子都强调以道为先。什么是道？孙子认为，“道者，令民与上同意，可与之生，可与之死，而不畏危也”。实际上就是君主与天下百姓所追求的目标要保持一致，这样才能做到君爱民、民拥君，上下一心。百姓能拼尽性命维护国家的利益，这是战争胜利的最重要基础。 

　　军事如此，政治也是如此。孔子讲：“为政以德，辟如北辰，居其所而众星拱之”。历史为什么会轮回，张养浩的一句诗便点透了，“兴，百姓苦；亡，百姓苦”。 

　　而人生也如此，中国文化是以德为核心的。道德其实不是一个简单地做好人、做好事的问题，而是一种情怀、一种责任、一种意志、一种担当。如今许多人只重视通过积累知识来积累未来，殊不知其实积累道德也是在积累未来。一个人有什么样的精神就有什么样的事业，有什么样的情怀就有什么样的未来。知识是一个量变的过程，可以通过不断地努力来补充，而道德是一种质变，如果在精神品质上出了问题，很多时候会有一种万劫不复的后果。 

　　第三，要做一个心中有数的人。 

　　《孙子兵法》中有一个非常重要的理念叫“庙算”。孙子讲：“夫未战而庙算胜者，得算多也；夫未战而庙算不胜者，得算少也。多算胜，少算不胜，而况无算乎？吾以此观之，胜负见矣”。 

　　其实，人生就是一本账，每个人都要会算，不能做“赔本买卖”，所以心中有数尤为重要。 

　　年轻人在追求未来的过程中，也要会算，你有什么样的资本，你要达到什么样的人生目标，这个资本和目标之间能不能建立起一种合理的逻辑，这个很重要。比如生活在一线城市的年轻人，面临着高房价和物价，是选择靠时间来慢慢地积累财富，还是想提前享受、提前负担？周星驰有一句话，出来混，迟早是要还的，就是这个道理。人生也是一样，先付出再享受，还是先享受再付出，这个要想明白了。 

　　所以，如何规划人生显得非常必要，凡事预则立，不预则废。
